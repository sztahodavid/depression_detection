“Az Északi Szél és a Nap”
Egyszer az Északi Szél és a Nap azon vitatkoztak, hogy melyikük az erősebb, amikor is egy utazó tűnt föl előttük meleg köpenybe burkolózva.
Megegyeztek abban, hogy akinek először sikerül az utazót köpenyétől megszabadítania, azt tekintik majd a másiknál erősebbnek.
Ezután az Északi Szél fújt, amilyen erősen csak bírt, de minél jobban fújt, annál szorosabban csavarta maga köré az utazó a köpenyét; és végül az Északi Szél föladta a próbálkozást.
Majd a Nap kezdett sütni melegen, az utazó pedig azon nyomban levetette köpenyét.
Így hát az Északi Szél kénytelen volt megvallani, hogy a Nap kettőjük közül az erősebb.