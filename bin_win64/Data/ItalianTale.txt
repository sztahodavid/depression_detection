“Il vento del Nord e il Sole”
Il vento del nord e il sole discutevano su chi dei due fosse il più forte, quando ad un tratto apparve un viaggiatore avvolto in un pesante mantello.
Convennero allora che tra i due, colui che avesse fatto togliere per primo il mantello al viaggiatore, sarebbe stato considerato il più forte.
Il vento del nord cominciò a soffiare più forte che poté, ma più egli soffiava forte, più il viaggiatore si avvolgeva nel mantello.
Il vento del nord decise dunque di arrendersi.
Il sole iniziò così a risplendere e il viaggiatore si liberò immediatamente del suo mantello.
Fu allora che il vento del nord dovette ammettere che il sole era il più forte tra i due.